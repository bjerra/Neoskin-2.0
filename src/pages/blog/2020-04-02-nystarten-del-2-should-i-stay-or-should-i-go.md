---
templateKey: blog-post
title: Nystarten Del 2 - Should I stay or should I go?
date: 2020-04-02T09:32:16.145Z
description: “Någon annans handling ska inte bestämma din respons.” - Dalai Lama
featuredpost: true
featuredimage: /img/i3bnnl2tt26kfqsmdsq3cq.jpg
tags:
  - Jönköping
---
Precis som försäljningen drogs ut, tog min energi helt plötsligt slut. Jag kände mig som en idiot.

I flera veckor hade jag studerat denna verksamheten, timmar in och timmar ut räknade jag om och om för att försöka lösa ekvationen till en lönsam möjlighet. 

Äntligen hittade jag den perfekta lösningen som skulle bli till en fantastisk nystart och möjlighet för allihopa på salongen. En partner, dessutom befintlig kollega ! Jag hade knäckt koden och dagdrömde om alla mina nya planer för salongen.

Istället för att få ett avslut på alla långa och tråkiga förhandlingarna, stängde sig dörren helt plötsligt framför näsan på mig. Ägaren vägrade att låta mig dra in min kollega i affären,  drog tillbaka försäljningen och lovade att säga till när verksamheten åter skulle bli till salu. Detta skulle ta 1-3 år eller kanske inte alls... alla varningsklockor tjöt så högt i huvudet att jag fick huvudvärk, men jag log och nickade. Tackade för en spännande resa, trots att den inte hade lett någonstans. Det var ett av de konstigaste jag någonsin hade varit med om...

Det snurrade tusen frågor i huvudet som aldrig något svar. Stämningen på jobbet var och blev fruktansvärd jobbig att leva med. Jag hade fått lova att inte säga någonting till någon under hela processen, nu fick jag lov att gå tillbaka och låtsas som om ingenting... 

Det kändes som att jag inte kunde vara mig själv. Tyngden av att känna sig inlåst i en hemlighet var helt enkelt tömmande på livskraft. Jag sa upp min heltid och tog mig tid att hitta en plan B eller en helt ny start på annat håll, samtidigt som jag fortsatte att jobba. 

Att ha fått vara med i alla dessa förhandlingar lärde mig mycket, om hur det kan gå till att köpa en salong, om vad som värderas och hur i denna typen av verksamhet, men framför allt lärde jag mig att stå upp för mig själv.

Idag finns det inte på kartan att låta en person ta makten över mitt liv och samvete längre. Business is business och hen hade anledningar till att göra som hen gjorde. Det jag skulle göra om idag i samma situation är att ta makten över mitt egna liv. Jag hade vågat prata med min kollega, med eller utan "tillåtelse" av någon annan. 

Tack vare detta, kommer jag aldrig mer att tillåta mig själv att må dåligt i flera månader på grund av andras beteenden. Faktum är att det är helt idiotiskt.

Min respons idag hade varit en helt annan, jag behövde därför inse flera saker:

1- Jag är ingen idiot.

2- Jag bestämmer och är själv ansvarig över mitt liv. 

3- Jag kan inte ändra på andra människors beteenden, men jag bestämmer hur det känslomässigt påverkar mig.

Tack, och adjö !
