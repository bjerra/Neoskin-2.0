---
templateKey: blog-post
title: Nystarten Del 2 - Should I stay or should I go?
date: 2020-04-02T09:32:16.145Z
description: “Någon annans handling ska inte bestämma din respons.” - Dalai Lama
featuredpost: true
featuredimage: /img/i3bnnl2tt26kfqsmdsq3cq.jpg
tags:
  - Jönköping
---
Min energi tog helt plötsligt slut. Jag kände mig som en idiot.

I flera veckor hade jag studerat denna verksamheten, timmar in och timmar ut räknade jag om och om för att försöka lösa ekvationen till en lönsam möjlighet. 

Äntligen hittade jag den perfekta lösningen som skulle bli till en fantastisk nystart och möjlighet för allihopa på salongen. En partner, dessutom befintlig kollega ! Jag hade knäckt koden och dagdrömde om alla mina nya planer för salongen.

Istället för att få ett avslut på alla långa och tråkiga förhandlingarna, stängde sig dörren helt plötsligt framför näsan på mig. Ägaren vägrade att låta mig dra in min kollega i affären,  drog tillbaka försäljningen och lovade att säga till när verksamheten åter skulle bli till salu. Detta skulle ta 1-3 år eller kanske inte alls... alla varningsklockor tjöt så jag fick huvudvärk, men jag log och nickade. Tackade för en spännande resa, trots att den inte hade lett någonstans. Det var ett av de konstigaste jag någonsin hade varit med om...

Det snurrade tusen frågor i huvudet, dem fick aldrig något svar. Hur som helst kände jag inte att jag kunde vara kvar. Stämningen på jobbet var fruktansvärd jobbig att leva med. Jag hade fått lova att inte säga någonting till någon. Det kändes som att jag inte kunde vara mig själv. Tyngden av att känna sig inlåst i en hemlighet var helt enkelt tömmande på livskraft. Jag sa upp min heltid, det skulle ge mig tid att hitta en plan B samtidigt som jag fortsatte att jobba.

Jag ångrar absolut ingenting, denna erfarenhet lärde mig en hel del om förhandlingar, hur det går till att köpa en salong men framför allt lärde jag mig att stå upp för mig själv.

Idag finns det inte på kartan att låta en person ta makten över mitt liv och samvete, business is business och hen hade anledningar till att göra som hen gjorde. Det jag skulle göra om idag i samma situation är att ta makten över mitt egna liv. Jag hade vågat prata med min kollega, med eller utan "tillåtelse" av någon annan. 

När jag ser tillbaka på hela denna historia nu, undrar jag varför jag gick med på att hålla tyst om någonting som fick mig att må så dåligt. Varför behåller vi andras hemligheter egentligen? Som alla människor i världen har jag trotts allt yttrandefrihet, men ändå lät jag någon annan bestämma över mig. Varför då?

Min respons idag hade varit en helt annan, resan har fått mig att inse flera saker:

1- Jag är ingen idiot.

2- Jag bestämmer själv över mitt liv. 

3- Jag kan inte ändra på andra människors beteenden, men jag bestämmer hur det känslomässigt påverkar mig.

Tack, och adjö !
