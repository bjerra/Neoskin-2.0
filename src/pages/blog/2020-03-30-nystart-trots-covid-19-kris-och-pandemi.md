---
templateKey: blog-post
title: Nystarten Del 1 - Ensam eller inget...
date: 2020-03-29T16:40:02.327Z
description: >-
  Det finns många sätt att hantera oro och stress. Bra sätt och mindre bra sätt,
  till och med dåliga sätt. Hur jag själv har valt att inte gräva ner huvudet i
  sanden men ändå hålla en positiv inställning till livet.
featuredpost: true
featuredimage: /img/5-jegxecrt6kljgjr0jztg.jpg
tags:
  - Jönköping
---
Här sitter jag nu, måndag kväll i Jönköping och tittar tillbaka på dem senaste månaderna...

Min nystart började redan höstas när jag fick frågan om att köpa och ta över en salong i stan, i  många veckor satt vi med siffrorna, revisorer och rådgivare för att försöka hitta en lösning till att få denna affär att funka om jag tog över stafettpinnen. Tyvärr var ekonomin i företaget osäkert med höga utgifter och få intäkter... 

Hela affären byggde på att ha många inhyrda gäster som skulle betala en relativt hög hyra för att få tillgång till administrativa tjänster, en fungerande reception, stor kundbas och tillgång till dyra maskiner som skulle öka hyresgästernas timmpenning utan egen investering.

Jag kände till företaget mycket väl eftersom jag själv hade varit kund där i tre år, problemet var att att det inte gick ihop, hyran var för hög för att attrahera nya hyresgäster och mervärdet som den höga hyran stod för förlorades med tiden allt eftersom tjänsterna och maskinerna försvann.

Driven som jag är hade jag helt rätt profil att ta över affären, jag hade redan investerat i egna maskiner och jag hade många idéer om hur jag skulle driva upp salongen igen. Det blev tillslut ingen affär, jag förstår än idag inte riktigt varför, men ack vilken tur jag fick!

Efter min långa analys av verksamheten kom jag fram till den perfekta lösningen: jag skulle ta in en partner för att dela på riskerna och ta över verksamheten tillsammans med en kollega. Det konstiga var att ägaren stoppade försäljningen när jag utryckte min vilja om att ta in en till delägare i förhandlingen.  Idag kan jag inte annat än att känna en enorm tacksamhet för att det aldrig blev någon affär, det känns som att jag kom undan någonting som inte riktigt stämde. 

Hade det blivit en affär hade vi tagit över salongen nu i april, eller första maj... Nu med Covid-19 pandemin och tillhörande kris hade kostnader och uppsägningar med stor sannolikhet satt oss i konkurs, snabbare än det hade gått att säga : " Corona".
