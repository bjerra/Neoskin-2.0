---
templateKey: about-page
path: /om
title: Om mig
image: /img/WaitingRoom.jpg
---
#### 
*“Everyone sees what you appear to be, few experience what you really are”* 

\- Niccolò Machiavelli      



Jag heter Anaïs Schönborg och är en av två Auktoriserade, specialiserade hudterapeutmästare i Jönköping. Min skönhetskarriär startade år 2013 efter fullgjord tvåårig utbildning i Bryssel. Efteråt gjorde jag en masters degree för hudterapeuter på ytterligare ett år där jag bl.a kunde fördjupa min basmedicinska kunskap men även utbilda mig till “Image consultant”. Idag är jag en av få certifierade “Image consultants” med godkänd AICI utbildning i Sverige.

På kliniken erbjuder jag skräddarsydda ansiktsbehandlingar och rådgivning, högkvalitativa produkter och apparatur samt avancerad, resultatinriktad hudvård i ett helt eget koncept. 

Jag brinner för mitt yrke och är övertygad om att jag har vad som krävs för att lyckas göra en positiv skillnad i människors liv. 

Det var inte en självklarhet för mig att bli hudterapeut, jag visste knappt vad det var och hade inget intresse av hudvård över huvudtaget när jag vad tonåring. Jag skulle bli psykolog för att hjälpa människor att må bättre, jag skulle bli bildlärare för att förmedla viktiga värden till ungdomar som behövde självförtroende, turism, tolk/ översättare, kommunikation… Alla dessa saker jag påbörjade innan att äntligen hitta det som var rätt för mig. Mer får du veta om du är nyfiken, vi ses på kliniken!